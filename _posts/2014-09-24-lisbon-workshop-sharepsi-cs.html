---
layout: post
icon: whatshot
title: Share-PSI 2.0 Lisbon Workshop - Využívání otevřený dat pro komerční využití
detail: true
lang: cs
ref: SharePSI-Lisbon
---

<p>
Evropský projekt Share-PSI 2.0 organizuje ve dnech 3. a 4. prosince 2014 workshop „<i>Využívání otevřený dat pro komerční využití.</i>“ Workshop se koná v Lisabonu na půdě National Laboratory for Civil Engineering.
</p>
<p>
Workshop je otevřen všem zájemcům o otevřená data. Účast na workshopu je podmíněna zasláním krátkého příspěvku (position paper). Příspěvek je třeba odevzdat do 12. 10. 2014.
</p>
<!--more-->
<p>
Témata příspěvků mohou zahrnovat například:
</p>
<ul>
<li>příklady úspěšného komerčního využití otevřených dat,</li>
<li>bariery při využívání otevřených dat veřejné správy pro komerční využití,</li>
<li>zkušenosti z interakce mezi orgány veřejné zprávy a komerčními subjekty,</li>
<li>splněná očekávání a nečekané výsledky využívání otevřených dat v komerčním prostředí.</li>
</ul>
<p>
Kromě prezentací a vystoupení budou mít účastníci workshopu řadu příležitostí diskutovat problémy a zkušenosti s využíváním otevřených dat v komerčním prostředí v menších skupinách zájemců o jednotlivá témata navržená účastníky workshopu. Zájemci se tak můžou workshopu zúčastnit jako:
</p>
<ul>
<li>vedoucí diskusního bloku – zaslaný příspěvek by měl popsat Vámi navrhovaný diskusní blok (session),</li>
<li>přednášející – zaslaný příspěvek v délce do 5 stran by měl shrnovat Vaši přednášku,</li>
<li>účastník workshopu – ve Vašem příspěvku byste měli popsat, proč se chcete workshopu zúčastnit a jaká témata Vás zajímají.</li>
</ul>
<p>
V případě zájmu naleznete bližší informace na <a href="https://www.w3.org/2013/share-psi/workshop/lisbon/">webových stránkách workshopu</a>.
</p>
<p>
Současně s workshopem Share-PSI 2.0 je pořádán také workshop projektu <a href="http://www.lapsi-project.eu/">LAPSI 2.0</a> (European Thematic Network on Legal Aspects of Public Sector Information). Kromě technických aspektů tak mohou účastníci diskutovat i právní aspekty otevřených dat.
</p>
<p>
Share-PSI 2.0 je evropská tematická síť, která sdružuje 46 subjektů a odborníků z řad orgánů veřejné správy, standardizačních institucí, akademických pracovišť, podniků, odvětvových sdružení a dalších skupin subjektů. Česká republika je v síti zastoupena Vysokou školou ekonomickou v Praze. Síť je zaměřena na otázky publikace a využití otevřených dat a informací veřejného sektoru. Cílem této sítě je sdružování odborníků v dané oblasti, výměna zkušeností a hledání řešení aktuálních problémů publikace a využívání informací veřejného sektor a otevřených dat. Členové sítě se setkávají na společných workshopech, jejichž výstupy budou dále postoupeny pracovní skupině organizace W3C <a href="https://www.w3.org/2013/dwbp/">Data on the Web Best Practices Working Group</a>.
</p>
<p>
Projekt Share-PSI 2.0 (projekt č. 621012) je kofinancován Evropskou komisí v rámci programu ICT Policy Support Programme, který součástí Rámcového programu pro konkurenceschopnost a inovace (CIP).
</p>
<p>
Více informací naleznete na webových stránkách <a href="https://www.w3.org/2013/share-psi/">Share-PSI 2.0</a>.
</p>