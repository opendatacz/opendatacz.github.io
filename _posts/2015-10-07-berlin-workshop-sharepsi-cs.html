---
layout: post
icon: whatshot
title: Share-PSI 2.0 Berlin Workshop - Maximising interoperability — core vocabularies, location-aware data and more
detail: true
lang: cs
ref: SharePSI-Berlin
---

<p class="flow-text">
Ve dnech 25. a 26. listopadu 2015 proběhne v Berlíně poslední z workshopů pořádaných v rámci projektu Share-PSI 2.0. Tentokrát bude workshop zaměřen na interoperabilitu, využívání slovníků a prostorová data. Workshop pořádá <a href="https://www.fokus.fraunhofer.de/">Fraunhofer Institute for Open Communication Systems (Fraunhofer FOKUS)</a>.
</p>
<!--more-->
<p class="flow-text">
V rámci workshopu by měly být diskutovány následující otázky:
</p>
<ul class="flow-text">
<li>Jak zajišťovat sémantickou interoperabilitu prostřednictví využívání slovníků a ontologií?</li>
<li>Jak pomoci poskytovatelům dat v zajišťování jejich interoperability?</li>
<li>Jak maximalizovat technickou interoperabilitu datových sad?</li>
<li>Jak v různých datových sadách reprezentovat údaje týkající se lokality a území?</li>
<li>Jak zajistit publikaci dat veřejné správy ve více jazycích?</li>
<li>Jak zajistit dlouhodobou dostupnost dat veřejné správy, tj. zajistit, že data budou nadále dostupná i poté, co byl ukončen projekt, v rámci kterého byla data vytvořena, nebo poté, co přestal existovat jejich poskytovatel?</li>
</ul>
<p class="flow-text">
Workshop je otevřen všem potenciálním zájemcům, nicméně pro aktivní účast je třeba odevzdat krátký příspěvek. Návrhy diskusních bloků je třeba odevzdat do 25. října 2015. Pokud chcete na workshopu vystoupit s přednáškou, prosím odevzdejte Váš příspěvek v rozsahu max. 5 stran do 17. října 2015. Bližší informace naleznete na <a href="https://www.w3.org/2013/share-psi/workshop/berlin/">webových stránkách workshopu</a>.
</p>
<p class="flow-text">
Na základě tématu budou příspěvky zařazeny do jedné z následujících sekcí:
</p>
<ul class="flow-text">
<li>Interoperabilita mezi chytrými městy (Smart Cities)</li>
<li>Využívání prostorových dat</li>
<li>Evropský datový portál</li>
</ul>
<p class="flow-text">
Share-PSI 2.0 je evropská tematická síť, která sdružuje 46 subjektů a odborníků z řad orgánů veřejné správy, standardizačních institucí, akademických pracovišť, podniků, odvětvových sdružení a dalších skupin subjektů. Česká republika je v síti zastoupena Vysokou školou ekonomickou v Praze. Síť je zaměřena na otázky publikace a využití otevřených dat a informací veřejného sektoru. Cílem této sítě je sdružování odborníků v dané oblasti, výměna zkušeností a hledání řešení aktuálních problémů publikace a využívání informací veřejného sektor a otevřených dat. Členové sítě se setkávají na společných workshopech, jejichž výstupy budou dále postoupeny pracovní skupině organizace W3C <a href="https://www.w3.org/2013/dwbp/">Data on the Web Best Practices Working Group</a>.
</p>
<p class="flow-text">
Projekt Share-PSI 2.0 (projekt č. 621012) je kofinancován Evropskou komisí v rámci programu ICT Policy Support Programme, který součástí Rámcového programu pro konkurenceschopnost a inovace (CIP).
</p>
<p class="flow-text">
Více informací naleznete na webových stránkách <a href="https://www.w3.org/2013/share-psi/">Share-PSI 2.0</a>.
</p>