---
layout: post
icon: whatshot
title: Share-PSI 2.0 Timişoara Workshop - Určování priorit při publikaci otevřených dat a zapojení uživatelů
detail: true
lang: cs
ref: SharePSI-Timisoara
---

<p>
Evropský projekt Share-PSI 2.0 organizuje ve dnech 16. a 17. března 2015 workshop „<i>Určování priorit při publikaci otevřených dat a zapojení uživatelů.</i>“ Workshop se koná na půdě <a href="http://www.uvt.ro/en/">West University of Timişoara</a> Blvd. V. Parvan 4, Timisoara 300223, Timis, Rumunsko.
Workshop je otevřen všem zájemcům o otevřená data. Účast na workshopu je podmíněna zasláním návrhu diskusního bloku nebo přednášky. Příspěvek je třeba odeslat do 1. 2. 2015. 
</p>
<!--more-->
<p>
Témata příspěvků mohou zahrnovat například:
</p>
<ul>
<li>Určování priorit při publikaci otevřených dat</li>
<ul>
<li>Jaká jsou klíčová kritéria při určování, jaké datové sady primárně publikovat v podobě otevřených dat?</li>
<li>Jak vyvážit požadavky uživatelů a potřeby poskytovatelů dat při výběru datových sad k publikaci?</li>
<li>Měli by poskytovatelé dat stejného typu/kategorie (např. města, kraje) publikovat datové sady stejného typu (např. data o rozpočtech, data o městské hromadné dopravě)? Pokud ano, jak identifikovat společné typy datových sad a jak sjednotit způsob publikace těchto datových sad?</li>
<li>Mělo by být při výběru datových sad k publikaci zohledněn jejich potenciál pro komerční a nekomerční využití? Pokud ano, jak by měl být tento potenciál měřen či hodnocen?</li>
<li>Jak využít synergických efektů s jinými aktivitami probíhajícími v organizaci, resp. jak se vyhnout duplicitní práci při vytváření a správě katalogu datových sad organizace? Jak koordinovat činnosti týmů zabývajících se různými oblastmi, např. otevřenými daty, bezpečností informací, archivací, řízením výkonnosti organizace, řízením znalostí atd.?</li>
</ul>
<li>Zapojení uživatelů</li>
<ul>
<li>Jak mohou poskytovatelé dat komunikovat a spolupracovat s potenciálními uživateli jejich dat?</li>
<li>Jakými způsoby mohou uživatelé dat poskytovat zpětnou vazbu týkající se publikovaných dat?</li>
<li>Jak je zpětná vazba uživatelů využívána pro zvyšování kvality dat?</li>
<li>Měli by poskytovatelé dat sledovat a vyhodnocovat využívání poskytovaných dat a poptávku po datech? Pokud ano, jak?</li>
<li>Jak může vizualizace dat podpořit zapojení občanů do veřejného a politického života a jak může podpořit transparentnost veřejné správy?</li>
</ul>
<li>Související otázky</li>
<ul>
<li>Jak (pokud vůbec) mohou orgány veřejné správy reagovat na snahy soukromých subjektů a občanů vytvářet datové sady pomocí crowdsourcingu, které nahrazují datové sady, jež nebyly publikovány v podobě otevřených dat?</li>
<li>Jakou roli mohou hrát klauzule o zřeknutí se odpovědnosti nebo naopak o přijetí odpovědnosti v rámci informování uživatelů o rozsahu, v jakém jsou data deklarována jako úplná?</li>
<li>Jaké dimenze kvality dat je třeba uvažovat u různých typů datových sad?</li>
<li>Jaké jsou překážky a možná řešení zajištění dlouhodobé údržby datových sad?</li>
</ul>
</ul>
<p>
Kromě prezentací a vystoupení budou mít účastníci workshopu řadu příležitostí diskutovat problémy a zkušenosti týkající se výběru datových sad k publikaci a komunikace a spolupráce s uživateli těchto dat v rámci tematicky zaměřených skupin účastníků workshopu. Zájemci se můžou workshopu zúčastnit jako:
</p>
<ul>
<li>vedoucí diskusního bloku – zaslaný příspěvek (max. 1-2 strany) by měl popsat Vámi navrhovaný diskusní blok,</li>
<li>přednášející – zaslaný příspěvek v délce do 5 stran by měl shrnovat Vaši přednášku,</li>
<li>účastník workshopu – ve Vašem příspěvku byste měli popsat, proč se chcete workshopu zúčastnit a jaká témata Vás zajímají.</li>
</ul>
<p>
V případě zájmu naleznete bližší informace na <a href="https://www.w3.org/2013/share-psi/workshop/Timisoara/">webových stránkách workshopu</a>.
</p>
<p>
Share-PSI 2.0 je evropská tematická síť, která sdružuje 46 subjektů a odborníků z řad orgánů veřejné správy, standardizačních institucí, akademických pracovišť, podniků, odvětvových sdružení a dalších skupin subjektů. Česká republika je v síti zastoupena Vysokou školou ekonomickou v Praze. Síť je zaměřena na otázky publikace a využití otevřených dat a informací veřejného sektoru. Cílem této sítě je sdružování odborníků v dané oblasti, výměna zkušeností a hledání řešení aktuálních problémů publikace a využívání informací veřejného sektor a otevřených dat. Členové sítě se setkávají na společných workshopech, jejichž výstupy budou dále postoupeny pracovní skupině organizace W3C <a href="https://www.w3.org/2013/dwbp/">Data on the Web Best Practices Working Group</a>.
</p>
<p>
Projekt Share-PSI 2.0 (projekt č. 621012) je kofinancován Evropskou komisí v rámci programu ICT Policy Support Programme, který součástí Rámcového programu pro konkurenceschopnost a inovace (CIP).
</p>
<p>
Více informací naleznete na webových stránkách <a href="https://www.w3.org/2013/share-psi/">Share-PSI 2.0</a>.
</p>